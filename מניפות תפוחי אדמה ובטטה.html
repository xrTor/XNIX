<link rel="stylesheet" href="style.css">
<hr><center><b>
<a style="color:blue" href="https://vtasty.co.il/מניפות-תפוחי-אדמה-ובטטה">
למקור
</b></a></center>
<hr>

<center>
<img src="מניפות תפוחי אדמה ובטטה/potato1.jpg" width="50%">
</center>

<h3>
מניפות תפוחי אדמה ובטטה
</h3>


אם שואלים אותי האם אני מאנשי האורז או מאנשי התפו"א, אני עונה שבצעירותי נטיתי לכיוון התפודים (שהיו ברירת המחדל שלנו בבית), אך במהלך השנים עברתי צד לכיוון האורז והקינואה. למעשה, כיום, אנחנו אוכלים תפוחי אדמה בעיקר בארוחות משפחתיות חגיגיות.
<br><br>
חלק מהעניין של ארוחה חגיגית, הוא מנות מושקעות ולכן נחפש מנות עם אפקט ה – wow 💥 הן בטעמים והן במראה.
<br><br>
כאן נכנסת לתמונה תבנית עם מניפות תפוחי אדמה ובטטה מהממת ביופיה, וכשאני מגישה את התבנית לשולחן היא מיד מושכת תשומת לב רבה המלווה בקריאות התפעלות ובהסתערות של כולם
<br><br>
שיטת החיתוך, שתכף אסביר אותה לפרטי פרטים, מקפיצה את המנה והופכת אותה למנה מיוחדת שנראית מיליון דולר. נראה מסובך? מסתבר שממש לא, כי יש כאן טריק שהופך את החיתוך לקלי קלות
<br><br>
הפריסה הדקה יוצרת שטח פנים גדול שבא במגע עם חום התנור והופך כל פרוסה לרכה מבפנים אך קראנצ׳ית מבחוץ. עוד פרט חשוב: לא לקלף את התפודים. הקליפה שומרת על הצורה ויוצאת ממש קריספית מה שמוסיף אקסטרא כיף למנה (לא שתפוח אדמה צריך חיזוקים כדי להיות טעים)
<br><br>


<center>
<img src="מניפות תפוחי אדמה ובטטה/potato2.jpg" width="50%">
</center>
<br><br>
<h3>
מניפות תפוחי אדמה ובטטה
</h3>
<h4><u>
:: המרכיבים ::
</u></h4>
6-7 תפוחי אדמה בינוניים בקליפתם, שטופים היטב משאריות חול.
<br>
3 בטטות בינוניות בקליפתן, שטופות היטב.
<br>
שמן זית – 1/3 כוס בערך
<br>
מלח אטלנטי גס
<br>
פלפל שחור גרוס
<br>
2-4 שיני שום בקליפתן
<br>
מחטי רוזמרין או עלי טימין
<br>
קורט צ׳ילי גרוס (לא חובה)
<br>
<h4><u>
:: אופן ההכנה ::
</u></h4>
1. להניח תפוח אדמה על קרש חיתוך ולשים לאורכו, משני הצדדים, 2 שיפודים או מקלות אכילה (צ׳ופ-סטיקס). מטרת המקלות היא להוות מעצור ולבלום את הסכין מלחתוך את התפודים עד הסוף.
<br>
2. לפרוס את התפוד לפרוסות הכי דקות שאתם יכולים, אך לא עד הסוף, חשוב שהפרוסות ישארו מחוברות בתחתיתן כדי לקבל את צורת המניפה. להעביר לתבנית שעליה פרוס נייר אפייה משומן.
<br>
3. באופן הזה מכינים את כל התפודים והבטטות עד למילוי כל התבנית.
<br>
4. להניח בתבנית את שיני בשום, לזרות מלח, פלפל ושמן זית במורה די אחידה.
<br>
5. להוסיף לתבנית 1/2 כוס מים רותחים, לכסות במכסה או בנייר אפיה ומעליו נייר אלומיניום. ולהכניס לתנור שחומם מראש ל-200 מעלות במצב טורבו.
<br>
6. לאפות במשך 30 דקות, או עד שהכל רך והחלק העליון קצת קריספי.
<br>
7. להסיר את הכיסוי ולהעביר את התנור למצב גריל. לאפות במצב גריל עוד 10 דקות, להשחמת התפודים. להגיש עם שיני השום.
<br>

<br><br><center>
<img src="מניפות תפוחי אדמה ובטטה/potato3.jpg" width="50%">
</center>
<br><br>
